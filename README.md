<script src="https://cdnjs.cloudflare.com/ajax/libs/font-awesome/5.13.0/js/all.min.js" integrity="sha256-KzZiKy0DWYsnwMF+X1DvQngQ2/FxF7MF3Ff72XcpuPs=" crossorigin="anonymous"></script>

<a href="https://fem.digital" rel="FEM Future Education Modena" target="_blank">![](FEM_Logo.png)</a>

# Lingua e scrittura: strumenti e metodi per migliorare la produzione del testo scritto

## La nostra Classroom
Questo webinar fa parte di una programmazione più ampia, dedicata all’interazione tra linguistica e didattica in classe, e pensata per condividere e sviluppare attività, idee, suggerimenti, e per instaurare uno scambio di esperienze e necessità. Per questo abbiamo creato una piattaforma di discussione online: puoi accedere alla stanza dedicata di <a href="classroom.google.com/u/0/" target="_blank">Google Classroom</a>, utilizzando il codice **jdibcze**.
Speriamo che questa diventi un punto di incontro tra tutte le competenze fin qui coinvolte, per poterci scambiare opinioni sulle attività e proposte inedite per temi, metodi e strumenti di lavoro a scuola. 

## Le caratteristiche di un buon testo secondo la linguistica testuale
Quali sono le caratteristiche linguistiche che fanno di un testo scritto un “buon” testo? Coesione, coerenza, intenzionalità, accettabilità, informatività, situazionalità e intertestualità sono quelle individuate da Dressler e Beaugrande in *Introduzione alla linguistica testuale* (1984). 

* La **coesione** riguarda il modo in cui le componenti del testo sono collegate tra loro ed è realizzata con mezzi sia grammaticali (per es., pronomi e congiunzioni) sia semantici (per es., il riferimento a un particolare termine attraverso sinonimi, iponimi e iperonimi o con ellissi facilmente colmabili da parte del ricevente). È una condizione molto visibile *in superficie*, in particolare tramite connettivi e riferimenti anaforici. 

* La **coerenza** riguarda la concatenazione tra concetti logici e semantici che sono *sotto la superficie*
* L’**intenzionalità** è in altri termini la spinta comunicativa dell’autore: qual è l’obiettivo che vuole raggiungere scrivendo il testo? Coesione e coerenza devono sempre essere coniugate con l’intenzione e la volontà di avere un certo effetto sul lettore. 
* L’**accettabilità** è la proprietà complementare dell’intenzionalità e riguarda l’atteggiamento del destinatario del testo, che si aspetta di leggere un prodotto coerente, coeso e in cui emerga una certa intenzione. 
* L’**informatività** è la misura in cui tutti gli elementi del testo veicolano un’informazione che può essere attesa/inattesa o nota/non nota. Tema/rema?
* La **situazionalità** è il grado di dipendenza dal testo dalla situazione comunicativa, dal *contesto*. 
* L’**intertestualità** è il rapporto tra un testo e altri testi non presenti ma che svolgono una parte importante nell’interpretazione di quello preso in esame. 

> Quali sono le condizioni di testualità su cui i ragazzi hanno più difficoltà? Vorreste pensare insieme a delle attività sui connettivi testuali e sulle espressioni anaforiche? Scrivetecelo nella nostra Classroom!

## Testo scritto e prosodia semantica: un approccio linguistico

Eppure per scrivere un “buon testo” non basta rispettare tutte le condizioni di testualità: è anche necessario saper esprimere le giuste connotazioni e accezioni di significato, un fenomeno che in linguistica chiamiamo **prosodia semantica**. Pensiamo al caso degli aggettivi *celeberrimo* e *famigerato*: entrambi esprimono l’idea di qualcosa di “famoso, celebre”, ma *celeberrimo* ha una connotazione prevalentemente positiva, mentre *famigerato* prevalentemente negativa.
Altro esempio più informale: la locuzione **all’italiana**[^1]. Questa presenta sia connotazione positiva sia negativa, ognuna delle quali dipendente dall’ “oggetto” in questione. Quando si tratta di “manifestazioni culturali che contraddistinguono una nazione, in questo caso l’Italia, e ne evidenziano un certo stile e certe modalità d’espressione”[^1], allora la connotazione è prevalentemente positiva:

- <i class="fas fa-plus-square" style="color:green"></i> commedia all’italiana
- <i class="fas fa-plus-square" style="color:green"></i> giardino all’italiana
- <i class="fas fa-plus-square" style="color:green"></i> western all’italiana
- <i class="fas fa-plus-square" style="color:green"></i> caffè all’italiana

Quando invece la locuzione è usata per descrivere processi, atteggiamenti, azioni relative a campi semantici quali la politica, l’economia, etc… allora la connotazione diventa negativa, ad indicare “qualcosa che funziona male o viene svolto superficialmente”:

- <i class="fas fa-minus-square" style="color:red"></i> auspicava una strana soluzione, una **soluzione all'italiana**: ritiriamo le truppe, ma lasciamo 800 uomini per proteggere 30 operatori che assistono nella ricostruzione
- <i class="fas fa-minus-square" style="color:red"></i> Tipico del **giornalismo all'italiana**: grandi allarmi al vento e poi scarso coraggio di andare fino in fondo
- <i class="fas fa-minus-square" style="color:red"></i> Di fronte al pranzo esoso, il lavoratore si arrangia con il consueto **fai-da-te all'italiana**: il 16,4% si porta il cibo da casa.

[io metterei anche uno screenshot da doccano con la preview delle nuove etichette così facciam vedere come la prosodia può essere applicata anche a metafore etc]


## Strategie per una didattica della scrittura efficace: la scrittura collaborativa

Scrivere è un’attività faticosa, nella quale lo studente è chiamato a mettere in campo competenze cognitive complesse quali la capacità di analisi, riflessione e pianificazione strutturata dei contenuti. 
Soprattutto in questi giorni, la **tecnologia** può rivelarsi un’enorme opportunità, offrendoci un approccio diverso alla didattica della scrittura. Gli strumenti digitali infatti, come quelli presenti nella **GSuite**, consentono a docenti e studenti di lavorare sul **processo** di scrittura, che diventa visibile e analizzabile in tutti i passaggi grazie alle “versioni” dei documenti. Inoltre, collaborare alla stesura di un testo permette di approfondire non solo le competenze di scrittura, ma anche di lettura, attraverso un processo di peer-review in cui gli studenti-autori sono anche studenti-lettori. Infine, la possibilità di commentare “in tempo reale” i testi invita lo studente ad una costante riflessione metalinguistica e sul testo, grazie al supporto dei docenti e della classe.

## La correzione [DA COMPLETARE]
La chiave per scrivere bene la conosciamo tutti, ed è sicuramente la pratica costante. Ma c’è anche bisogno di metodi di **correzione** efficaci. Noi vi facciamo una proposta che unisce le condizioni di testualità con la prosodia semantica. Adottando questa griglia  di sopra + prosodia che si traduce in uno schema per fare esercizi ma anche come griglia di valutazione e autovalutazione.
-- il discorso da far passare per la correzione è: ha senso correggere mentre lo studente sta scrivendo, non dopo. 
-- Lato studenti la griglia di autovalutazione di cui parlavamo sopra potrebbe essere utilissima, tipo i prof potrebbero dargliela di default nel file in cui devono scrivere il testo e prima di consegnarglielo devono “svolgere l’esercizio” sul loro stesso testo.


## Strategie per una didattica della scrittura efficace: l’annotazione

## Note
[^1]: da Franzini, M., 2012, [“Occorrenze, collocazioni e semantic prosody dell’espressione “sostantivo + all’italiana” in italiano, inglese e tedesco: un’indagine corpus-driven”](https://www.academia.edu/3735690/Occorrenze_collocazioni_e_semantic_prosody_dell_espressione_sostantivo_all_italiana_in_italiano_inglese_e_tedesco_un_indagine_corpus-driven)

## Riferimenti bibliografici

* De Beaugrande, R.-A. e Dressler, W. U. (1981), *Introduzione alla linguistica testuale*, trad. it. Bologna, Il Mulino, 1984.
* Stewart, D. (2010). *Semantic Prosody*. New York: Routledge, https://doi.org/10.4324/9780203870075
* Hunston, Susan. (2007). *Semantic prosody revisited*. International Journal of Corpus Linguistics. 122. 249-268. 10.1075/ijcl.12.2.09hun. 
*   McGee, I. (2012). *Should We Teach Semantic Prosody Awareness?* RELC Journal, 43(2), 169–186. https://doi.org/10.1177/0033688212449485
*  Bellinzani, D. (2014). *La scrittura collaborativa: lo stato della ricerca e uno studio di caso italiano*. LinguaDue, 1. 
